2 Технологічні рішення
2.1 Організація зв’язку
Обладнання та технічні засоби, які використовують оператори «Київстар» та «Скайлайн Телеком» для організації взаємоз’єднання, повинні мати сертифікат відповідності, виданий органом з сертифікації техніки зв’язку, акредитованим у державній системі сертифікації УкрСЕПРО, та задовольняти вимогам нормативно-технічних документів, чинних у сфері телекомунікації України.
Проектовані стики взаємоз’єднання повинні забезпечувати нормований рівень якості встановлення з’єднання та обслуговування викликів. Параметри телефонних з’єднань повинні задовольняти вимогам керівних нормативних документів.
Проект містить технологічні рішення щодо:
	організації зв’язку між мережами «Київстар» та «Скайлайн Телеком»,
	маршрутизації інформаційного трафіку між мережами операторів по каналах взаємоз’єднання,
	сигнальної взаємодії комутаційних станцій операторів.
Згідно з п.11 ТЗ даним проектом не розглядаються питання розробки ТЕП та кошторисної документації.
Проектні рішення погоджені представниками  «Київстар» і «Скайлайн Телеком» та відображені у відповідних розділах робочого проекту.
Взаємодія мереж операторів телекомунікацій, які надають послуги телефонного зв’язку, повинна здійснюватись відповідно до «Правил взаємоз’єднання телекомунікаційних мереж загального користування», затверджених рішенням НКРЗ №155 від 08.12.2005 із змінами, затвердженими рішеннями НКРЗ №174 від 31.03.2015, а також відповідно до «Роз'яснення щодо діяльності операторів міжміського, міжнародного телефонного зв'язку», затвердженого рішенням НКРЗ №257 від 10.06.2010.
2.2 Станційні споруди по комутації
У відповідності із ТЗ даним робочим проектом передбачена організація з'єднувальних ліній між такими комутаційними станціями операторів:
з боку «Київстар»: комутатор АМТС/ОПТС MSC-S72 (далі за текстом – комутатор MSC-S72).
з боку «Скайлайн Телеком»: комутатор АТС Матриця (далі за текстом – комутатор АТС).
Статус комутаторів: «Київстар» – АМТС/ОПТС, «Скайлайн Телеком» – АТС.
2.3 Мережа передачі інформації
Кожний оператор самостійно забезпечує і несе відповідальність за експлуатацію та обслуговування з‘єднувальних ліній, технічних засобів, інженерних об‘єктів та виробничих споруд, які в сукупності утворюють канал взаємоз‘єднання між власним комутаційним обладнанням і точкою взаємоз’єднання.
Взаємоз’єднання мереж «Київстар» та «Скайлайн Телеком» здійснено з використанням існуючого обладнання систем передачі сторін, яке забезпечує функціонування каналів зв’язку до точки взаємопідключення – м. Одеса, вул. Тираспільська, 27/29, обладнання ПрАТ «Київстар» у БС «Київстар».
Фізично взаємоз’єднання виконується шляхом з’єднання вільних гнізд патчпанелей DDF операторів «Київстар» та «Скайлайн Телеком». Інтерфейс підключення – цифрові з’єднувальні лінії швидкістю передачі даних 2048 Кбіт/с, відповідно до рекомендації ITU-T G.703. У відповідності з розрахунком очікуваного навантаження використовується 4 Е1 цифрових потока.
Згідно з ТЗ розроблена схема організації зв’язку між мережами  «Київстар» та «Скайлайн Телеком», яка наведена на кресленні 135–0–СМ–1. Взагалі, за домовленістю операторів кількість та ємність транкових груп може бути відкоригована в залежності від поточного навантаження або інших міркувань. Організація з’єднувальних ліній між комутаторами усередині мережі «Київстар» вирішується останнім самостійно за іншими проектами.
2.4 Маршрутизація інформаційного трафіку
Маршрутизація інформаційного трафіку від мережі одного оператора до мережі іншого оператора повинна здійснюватися згідно з вимогами нормативних документів, чинних у галузі зв'язку, та з урахуванням умов Договору №667/09 від 16.11.2009 про взаємоз’єднання мереж між ПрАТ «Київстар» та ТОВ «Компанія «Скайлайн Телеком»
Маршрутизація трафіку має здійснюватися відповідно до виклику, сформованого кінцевим обладнанням, з якого ініційовано виклик, та згідно з документом «Порядок маршрутизації трафіка в телекомунікаційній мережі загального користування України», затвердженим Рішенням Національної комісії, що здійснює державне регулювання у сфері зв’язку та інформатизації від 05.07.2012 за № 324.
Схема маршрутизації інформаційного трафіку між мережами операторів наведена на кресленні 135–0–СМ–2. На цьому кресленні відображений прямий (основний) маршрут для пропуску інформаційного трафіку. Для забезпечення надійності взаємоз'єднання мереж операторів повинні бути передбачені обхідні шляхи та аварійні маршрути. Вибір обхідних шляхів для маршрутизації трафіку між мережами операторів повинен здійснюватись за взаємною домовленістю шляхом укладання відповідних угод.
В якості обхідних шляхів можуть використовуватись мережі третіх операторів, але з обов’язковим дотриманням правил маршрутизації будь-якого виду трафіку згідно з діючими нормативно-технічними актами. Аналогічно, проектований напрямок в свою чергу також може використовуватися у якості резервного шляху для інших прямих міжоператорських взаємоз’єднань.
Взаємоз’єднання між комутаторами «Київстар» і «Скайлайн Телеком», що проектується, може бути використане для пропуску трафіку, як від абонентів власних мереж, так і від абонентів мереж інших операторів зв’язку та споживачів (транзит).
Маршрутизація викликів від споживачів фіксованого зв’язку «Київстар» та «Скайлайн Телеком» до місцевих служб екстреного виклику в рамках даного проекту не розглядається через те, що вона повинна забезпечуватися за прямим маршрутом по каналах, побудованих згідно з іншими робочими проектами.
Пропуск конкретних видів трафіку по проектованому взаємоз’єднанню, номерні індекси доступних мереж ТМЗК України та закордонних напрямків приводяться у Договорі №667/09 від 16.11.2009 про взаємоз’єднання мереж між ПрАТ «Київстар» та ТОВ «Компанія «Скайлайн Телеком».
У проектованій транковій групі передбачається здійснювати:
•	обмін місцевим трафіком між мережами «Київстар» та «Скайлайн Телеком» м. Одеса;
•	маршрутизацію мобільного та міжміського трафіка з мережі «Київстар» на номери мережі «Скайлайн Телеком»;
•	маршрутизацію трафіка від абонентів мережі «Скайлайн Телеком» до абонентів мобільного та фіксованого зв’язку «Київстар», включаючи коди глобальних послуг 800-30, та до абонентів інших операторів ТМЗК України; 
•	термінацію міжміського трафіка з мереж інших операторів телекомунікацій ТМЗК України на мережі «Скайлайн Телеком».
•	маршрутизацію вихідного трафіка з мережі «Скайлайн Телеком» на мережі інших країн та навпаки – міжнародного вхідного на мережу «Скайлайн Телеком».
Кожен з операторів повинен забезпечити на власному комутаторі розпізнання викликів, які надійшли по загальній проектованій транковій групі, по видах – на місцеві, зонові, міжміські, міжнародні – з метою їх коректної подальшої маршрутизації до інших операторів, з котрими побудовано окремі транкові групи для пропуску трафіка.
Кожен з операторів може забезпечувати маршрутизацію транзитного трафіка від/до мереж інших операторів згідно з ліцензійними умовами, призначенням свого комутаційного обладнання, цих проектних рішень та договірних відносин.
Маршрутизація трафіка від мережі одного оператора до мережі іншого оператора повинна здійснюватися тільки за взаємною згодою операторів та з урахуванням вимог нормативних документів, чинних у сфері телекомунікацій.
2.5 Номерні ресурси
Поточні плани нумерації мереж операторів наведено у вищеназваному Договорі про взаємоз’єднання мереж.
Пропуск трафіку між мережами операторів до/від конкретних номерних індексів мереж третіх операторів обумовлюється договірними відносинами.
2.6 Сигнальна взаємодія
Системи сигналізації комутаційних систем, що з’єднуються, сумісні одна з одною та з системами сигналізації ТМЗК України і відповідають вимогам нормативно-технічних документів у сфері телекомунікацій.
Взаємодія у мережі СКС №7 операторів «Київстар» та «Скайлайн Телеком» повинна забезпечувати надійність, резервування, відсутність зациклення сигнальних повідомлень.
Параметри сигнального взаємоз’єднання комутаційних систем у мережі СКС №7:
Параметр	АМТС/ОПТС MSС-S72 «Київстар»	АТС 
«Скайлайн Телеком»
Код DPC у форматі 6-6-2	03-39-0	20-12-3
Код STP у форматі 6-6-2	-	-
Розміщення сигнальної ланки DL71	Timeslot 1
CRC4 	Off
Режим роботи ланки	Квазізв’язаний
Підсистема User Part (ITU-T)	ISUP Q.763
Ідентифікатор мережі NETIND	NAT0
Метод корекції помилок	Базовий (D64BWM)
Кількість інформаційних каналів	123
Порядок присвоєння СІС (по номеру timeslot)	TS 2...TS 31,TS 1…31
CIC = 2...31,33…63
Ключ розподілу навантаження серед ланок сигналізації LSK	0
Метод вибору каналів	Q.764 Method 2
Резервний маршрут у мережі СКС №7	Даним проектом не передбачається
Схема сигнальної взаємодії мереж «Київстар» та «Скайлайн Телеком» наведена на кресленні 135–0–СМ–3. Налаштування сигнальної взаємодії буде врегульовано персоналом операторів в робочому порядку.
Для перевірки працездатності міжстанційної сигналізації СКС №7 при взаємодії комутаторів операторів повинно бути проведене тестування згідно з погодженою операторами програмою, яка складається відповідно до Рекомендацій ITU-T Q.703, Q.781, Q.784 та вимог Національної версії України.
2.7 Формат передачі номерів абонентів А та Б
Передача номерів А та Б повинна здійснюватися у форматі, що відповідає вимогам КНД 45-076-98 та рекомендації ITU-Т Е.164.
Напрямок передачі номера	Міжнародний виклик	Міжміський виклик	Місцевий виклик
	Номер А	Номер Б	Номер А	Номер Б	Номер А	Номер Б
Від «Скайлайн Телеком» до «Київстар»	
National	International	National	National	National	Subscriber
Від «Київстар» до «Скайлайн Телеком»
International	National	National	National	National	Subscriber
При цьому позначення типів номерів означає:
Subscriber	NAI = 1, SN
National	NAI = 3, NDC+SN
International	NAI =4, CC+NDC+SN
Оператори «Київстар» та «Скайлайн Телеком» повинні забезпечувати передачу або трансляцію оригінального номера абонента, який викликає (номер абонента А), без його модифікації. Маршрутизація трафіку від «Київстар» до «Скайлайн Телеком» та у зворотному напрямку повинна здійснюватись за аналізом Б-номера та дозволених сервісів абоненту А. Комутаційне обладнання операторів повинне забезпечувати визначення і передачу разом з А-номерами їх категорії.
2.8 Автоінформатори
Передача акустичних інформаційних сигналів про причину відмови у встановленні з’єднання (робота автоінформаторів) згідно Додатковій Угоді №1 до Договору №667/09 від 16.11.2009 про взаємоз’єднання мереж між ПрАТ «Київстар» та ТОВ «Компанія «Скайлайн Телеком» буде забезпечуватись для наступних напрямків викликів таким чином:
-	з мережі «Київстар» на мережу «Скайлайн Телеком» – автовідповідачами «Київстар»,
-	з мережі «Скайлайн Телеком» на мережу «Київстар» – автовідповідачами «Київстар».
2.9 Синхронізація телекомунікаційних мереж операторів
Синхронізація обладнання обох операторів здійснюється від власних джерел синхронізації. Таким чином, кінцеве обладнання систем передачі, за допомогою якого буде організовано канал зв’язку через точку взаємоз’єднання, повинно працювати у плезіохронному режимі.
2.10 Облік трафіку
Обладнання операторів, яке бере участь у взаємоз’єднанні, повинне дозволяти вести облік послуг, які надаються і обмінюватися достовірними, повними та актуальними даними обліку у відповідності до вимог умов договору про взаємоз‘єднання, нормативно-правових актів та нормативно-технічних документів у сфері телекомунікацій.
За домовленістю операторів облік трафіку проводиться в спільній транковій групі каналів, з урахуванням адресної інформації абонента, що викликає, та абонента, якого викликають, що міститься у сигнальних повідомленнях.
2.11 Моніторинг
Для можливості отримання оперативної об’єктивної інформації про стан мережі та про якість обслуговування абонентів, локалізації та усунення пошкоджень, а також для здійснення уповноваженими органами оперативно-розшукових заходів комутаційне обладнання операторів «Київстар» та «Скайлайн Телеком» повинне бути оснащене програмно-апаратними засобами з метою забезпечення функцій моніторингу відповідно до чинних нормативних документів.
2.12 Майбутні зміни
При зміні або появі нових номерних планів, кодів доступу повинні бути виконані коригування таблиць маршрутизації на комутаторах «Київстар» та «Скайлайн Телеком» без необхідності виправлення проектних рішень. Такі зміни повинні відбуватися після вирішення питань взаєморозрахунків між операторами у міжоператорському договорі.
При збільшені навантаження для підтримання необхідного рівня якості зв’язку (з імовірністю відмови у з’єднанні не більше 2%) ємність каналу взаємоз‘єднання для пропуску інформаційного навантаження повинна бути збільшена.
Вказані зміни не потребують розробки проектних рішень, але, при необхідності та за домовленістю операторів, можуть виконуватись у вигляді коригувань та доповнень до даного проекту. Зміна статусу комутаційного обладнання операторів або пропуск нових видів трафіку потребує розробки проектних рішень.
2.13 Електропостачання та заземлення
Взаємоз’єднання мереж «Київстар» та «Скайлайн Телеком» здійснюється з використанням існуючого активного обладнання.
Проектні роботи по розміщенню, електроживленню, заземленню обладнання комутації та систем передачі були вирішені операторами раніше і самостійно.
Таким чином, дообладнання мереж електроживлення та заземлення даним проектом не передбачається.
2.14 Специфікація обладнання, виробів та матеріалів
Для виконання робіт за цим проектом не передбачається використання додаткового обладнання, оскільки кросувальні роботи були проведені за іншим титулом.
2.15 Технічний захист інформації
Технічний захист інформації (ТЗІ) – це діяльність, що спрямована на своєчасне виявлення і протидію загрозам безпеці інформації з обмеженим доступом (ІзОД).
Технічний захист ІзОД передбачає застосування систем інженерно-технічних споруд разом із засобами забезпечення ТЗІ. При цьому, технічний захист ІзОД повинен забезпечуватись у всіх режимах функціонування та надання послуг, зокрема при проведені ремонтних та планово-профілактичних робіт, а також при створені взаємоз’єднання мереж операторів.
Обладнання комутації та систем передачі, яке використовують оператори, повинно володіти повним комплексом організаційних та технічних заходів з ТЗІ та захисту від несанкціонованого доступу згідно з положеннями та вимогами, чинними в Україні нормативно-правовими актами і нормативними документами.
ТЗІ повинен забезпечуватись згідно з положеннями та вимогами діючих в Україні законодавчих та нормативно-правових актів та нормативних документів, у тому числі:
-	Концепції технічного захисту інформації в Україні, введеної в дію постановою КМУ №1126 від 08.10.97 р.;
-	Положення про технічний захист інформації в Україні, введеного в дію Указом Президента №1229/99 від 27.09.99 р. із змінами;
-	НД ТЗІ 1.1-001-99 «Технічний захист інформації на програмно-керованих АТС загального користування»;
-	ДБН А.2.2.2-96 «Технічний захист інформації. Загальні вимоги до організації проектування та проектної документації для будівництва» із зміною №1, затвердженою наказом Держбуду №142 від 23.08.2005 р.;
-	ДСТУ 3396.0-96 «Захист інформації. Технічний захист інформації. Основні положення»;
-	ДСТУ 3396.1-96 «Захист інформації. Технічний захист інформації. Порядок проведення робіт»;
-	ДСТУ 3396.2-97 «Захист інформації. Технічний захист інформації. Терміни та визначення»;
-	ТР ТЗІ-ПЕМВН-95 «Тимчасові рекомендації з технічного захисту інформації від витоку каналами побічних електромагнітних випромінювань і наводок».
Проектом передбачені наступні рішення питань ТЗІ на мережах операторів:
-	обладнання та кабельні вироби, які беруть участь в організації взаємоз’єднання, повинні мати сертифікат відповідності згідно з його функціональним призначенням на мережі, виданий органом із сертифікації техніки зв’язку, акредитованим у державній системі сертифікації УкрСЕПРО;
-	заземлення екранованих оболонок проектованих кабелів, у разі застосування кабелів з мідними жилами; 
-	монтажні роботи повинні виконуватися тільки організацією, що має відповідну ліцензію на виконання робіт на технічних засобах телекомунікацій;
-	після завершення робіт за цим проектом, оператори підписують Акт приймання робіт з взаємоз’єднання мереж;
-	якщо оператор планує замінити обладнання на своїй мережі, яке бере участь в організації взаємоз’єднання, повинен узгодити це питання з іншим оператором.
Заходи з ТЗІ на існуючому обладнанні операторів та їх внутрішніх ділянках мереж передачі інформації даним проектом не передбачаються як такі, що розроблені за іншими проектами.
Додаткові заходи з ТЗІ даним проектом не передбачаються ще у зв’язку з тим, що обладнання «Київстар» з обладнанням «Скайлайн Телеком» не має спільних джерел електроживлення та безпосереднього гальванічного з’єднання.
2.16 Розрахунок класу наслідків (відповідальності) та категорії складності об’єктів будівництва
Згідно із завданням на проектування об’єктом будівництва є модифікація взаємоз’єднання між обладнанням операторів телекомунікацій в межах існуючого об’єкту (будівлі або споруди), який не розташований в охоронній зоні об’єктів культурної спадщини та не є об’єктом культурної спадщини. 
Відповідно до ДCTУ-Н Б В.1.2-16:2013 щодо визначення класу наслідків (відповідальності) та категорії складності об’єктів будівництва у випадку припинення функціонування взаємоз’єднання мереж операторів телекомунікацій, яке не потребує постійного або періодичного перебування обслуговуючого персоналу на об’єкті, де здійснюється саме фізичне взаємоз’єднання, чи зовні, має незначні наслідки класу СС1, враховуючи можливі наслідки, які можуть бути заподіяні об'єктам, що знаходяться у зоні його впливу, для категорії складності об’єкту І.
